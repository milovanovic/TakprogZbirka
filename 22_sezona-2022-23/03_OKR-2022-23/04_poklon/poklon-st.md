---
title: Поклон
timelimit: 1.0 # у секундама
memlimit: 64   # y MB
owner: takprog # власник је онај ко ради на задатку
origin: # опционо (ако се зна одакле је задатак преузет, пожељно је навести извор)
tags: [] # сваки задатак може бити означен према унапред договореној листи ознака
status: KOMPLETAN # један од: "IZRADA", "PREGLED" или "KOMPLETAN".
status-date: 2024-08-15 # датум у формату YYYY-MM-DD од када је задатак у наведеном статусу
solutions:
  - name: ex0
    lang: [cpp]
    desc: ""
    tags: []
---

Као награду за пролаз на окружно такмичење, комисија Вам поклања $Q$ низова. Сваки од низова је добијен тако што је од главног низа $A$, дужине $N$, копиран неки узастопни подниз. Прецизније, $i$-ти низ је одређен вредностима $l_i$ и $r_i$, што значи да он садржи елементе ${A_{l_i}, A_{l_i+1}, ... , A_{r_i}}$, у том редоследу.

Вама се, међутим, овај поклон не свиђа много, јер Ви волите само низове који су сортирани у неопадајућем поретку. Зато ћете мало изменити низове које сте добили. Пошто не желите да испаднете незахвални, нећете их много мењати, па ћете из сваког низа избрисати **највише један** елемент. Такође, пошто Вас ипак мрзи да сада мењате толики број низова, довољно је да за сваки од њих само одредите да ли га је уопште могуће изменити да постане сортиран.

Подразумева се да брисање елемента из једног низа **не утиче** на друге низове.

<br>

## Опис улаза

<br>

Први ред стандардног улаза садржи цео број $N$, број елемената главног низа.

Други ред садржи $N$ целих бројева који представљају главни низ $A_1, A_2, ..., A_N$.

Трећи ред садржи цео број $Q$, број поклоњених низова.

Наредних $Q$ редова садрже по два броја, $l_i, r_i$, који означавају да $i$-ти низ садржи елементе ${A_{l_i}, A_{l_i+1}, ... , A_{r_i}}$, у том редоследу.

<br>

## Опис излаза

<br>

На стандардни излаз је потребно исписати $Q$ линија - у $i$-тој линији исписати "DA" (без наводника) ако је $i$-ти низ могуће сортирати брисањем највише једног елемента, у супротном исписати "NE" (без наводника).

<br>

## Пример

<br>

### Улаз

<br>

```
7
1 7 2 7 2 2 3
4
1 4
2 7
4 6
5 5
```

<br>

### Излаз

<br>

```
DA
NE
DA
DA
```

<br>

### Објашњење

<br>

Први низ је $[A_1, A_2, A_3, A_4]$, тј. $[1, 7, 2, 7]$. Из њега можемо избрисати други елемент да бисмо добили низ $[1, 2, 7]$.

Други низ је $[A_2, A_3, A_4, A_5, A_6, A_7]$, тј. $[7, 2, 7, 2, 2, 3]$. Може се видети да који год елемент избришемо, низ неће бити сортиран.

Трећи низ је $[A_4, A_5, A_6]$, тј. $[7, 2, 2]$. Из њега можемо избрисати први елемент да бисмо добили низ $[2, 2]$.

Четврти низ је $[A_5]$, тј. $[2]$. Он је већ сортиран, па не морамо радити ништа.

<br>

## Ограничења

<br>

- $1 \leq N \leq 2 \cdot 10^5$
- $1 \leq Q \leq 10^5$
- $1 \leq L_i \leq R_i \leq N$ за $1 \leq i \leq Q$
- $1 \leq A_i \leq N$

<br>

Тест примери су подељени у пет дисјунктних група:

<br>

- У тестовима вредним 15 поена: $N, Q \leq 200$.
- У тестовима вредним 25 поена: $N, Q \leq 3000$.
- У тестовима вредним 10 поена: $Q = 5$.
- У тестовима вредним 20 поена: Сви елементи низа су $1$ или $2$.
- У тестовима вредним 30 поена: нема додатних ограничења.

<br>

## Напомена

<br>

Низ $[B_1, B_2, B_3, ... , B_M]$ је сортиран у неопадајућем поретку ако и само ако важи $B_1 \leq B_2 \leq ... \leq B_M$.
