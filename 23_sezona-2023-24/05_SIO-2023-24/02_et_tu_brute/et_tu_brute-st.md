Гај Јулије Цезар је био један од најутицајнијих и најмоћнијих људи у историји Римског Царства. Славу је стекао као велики војсковођа, али и као вешт криптолог и мајстор за салате. Међутим, оно што није познато је да се господин Гај јако мучио са математиком и информатиком. Када је дошло време да учествује на XVIII SIO (сенатска информатичка олимпијада), звао је свог друга Брута да га научи неколико трикова  пред такмичење. Међутим, свима су биле познате Јулијеве информатичке муке, те су сви збијали шале на тај рачун сваком приликом. Али не би ваљда Брут...

<br>

Брут је одлучио да прода фору Цезару да важи $(a+b)\text{ and }c=(a\text{ and }c)+(b\text{ and }c)$, где $\text{and}$ означава битовску конјункцију, а $+$ сабирање. Да би га уверио у овај идентитет, написао је два природна броја $N$ и $K$, као и низ $A$ од $N$ бројева између $0$ и $2^K-1$. За сваки пар $(i,j)$ са $i\leq j$, он жели да изабере један број $p_{ij}$ између $0$ и $2^{K+1}-1$ тако да важи $(a_i+a_j)\text{ and } p_{ij}=(a_i\text{ and } p_{ij}) + (a_j\text{ and } p_{ij})$. 

<br>

Ваш задатак је да одредите, уколико се сваки $p_{ij}$ бира међусобно независно, колико је начина имао Брут да изабере ове бројеве. Како је могуће да има много начина да се ово деси, потребно је исписати решење по модулу $10^9+7$.

<br>



## Описи функција

Потребно је да имплементирате функцију

-   $Cezar(N, K, A[\ldots])$

Ова функција ће бити позвана једном по примеру. Број $N$  и представља дужину низа $A$, а $K$ је као из текста. Потребно је вратити један цео број, број начина по модулу $10^9+7$ да Врут изабере одговарајуће бројеве. 
   **Сви низови су индексирани од 1.**

## Пример

Нека је $N=2$, $K=1$,  $A=\{0,1\}$. За $p_{11}$ треба видети који од бројева од $0$ до $3$ важи да је $(0+0)\text{ and }p_{11}=(0\text{ and }p_{11})+(0\text{ and }p_{11})$, што важи за сваки избор $p_{11}$ (у сваком случају су обе стране $0$). За $p_{12}$ се исто лако може видети да сваки избор ради. За $p_{22}$ можемо изабрати само $0$ или $3$, тако да Брут има укупно $4\cdot4\cdot2=32$ начина да изабере ове бројеве.

## Ограничења

-   $1 \leq N \leq 1.000.000$
-   $1 \leq K \leq 30$
-   $0 \leq A[i] \leq 2^K-1$
## Подзадаци

Тест примери су подељени у $6$ подзадатка:

-   **[5 поена]:** $A[i]\leq 1$
-   **[7 поена]:** $K=3$
-   **[11 поена]:** $K\leq 8$
-   **[28 поена]:** $N\leq 1.000$
-   **[27 поена]:** $N\leq 100.000$
-   **[22 поена]:** Нема додатних ограниченња

## Детаљи имплементације

Потребно је да пошаљете тачно један фајл  `et_tu_brute.cpp`  који имплементира поменуте функције. Осим тражених функција, ваш фајл може садржати и додатне глобалне променљиве, помоћне функције и додатне библиотеке.

Ваша функција мора бити следећег облика:

`int Cezar(int N, int K, int* A);`

**Вашим програмима је дозвољено да мењају садржај низова али не смеју да приступају ван граница датих низова.**

Уз задатак, обезбеђен вам је "template" фајл  `code.cpp`  који можете користити и мењати по потреби. Такође вам је обезбеђен програм  `grader.cpp`  који служи да лакше тестирате кодове. Овај програм учитава са стандардног улаза следеће податке:

-   У првом реду бројеви $N$ и $K$.
-   У наредном реду $N$ бројева: $A[i]$.

Затим овај програм зове вашу функцију и исписује резултат који ваша функција врати.

## Напомена

Оператор битовске конјункције у C++ записујемо помоћу симбола  `&`. Ова операција $x\ \text{ and } \ y$ се за ненегативне целе бројеве $x,y$ дефинише на следећи начин. Прво се бројеви запишу у бинарном запису. Уколико један број има мање цифара од другог, дописују му се водеће нуле све док не буду имали исти број бинарних цифара. Тако се добијају два низа бинарних цифара, означимо их са $a_1, \ldots, a_k$ и $b_1, \ldots b_k$. Затим се за сваку позицију $i \in {1, \ldots, k }$ рачуна $c_i$ помоћу следећих правила:

-   За $a_{i} = 0, b_{i} = 0$ важи $c_{i} = 0$
-   За $a_{i} = 0, b_{i} = 1$ важи $c_{i} = 0$
-   За $a_{i} = 1, b_{i} = 0$ важи $c_{i} = 0$
-   За $a_{i} = 1, b_{i} = 1$ важи $c_{i} = 1$

Низ бинарних цифара $c_1, \ldots, c_k$ (који можда има водеће нуле) је бинарни запис резултата, односно броја $x \ \text{xor} \ y$.

<br>

Уколико вас интересују задаци са XVIII SIO:

<p style="text-align: center;">
<img src="https://petljamediastorage.blob.core.windows.net/problemmedia/136039/SIO.png" >
</p>

Резултат који је Гај Јулије Цезар остварио на истом
 
 <p style="text-align: center;">
 
<img src="https://petljamediastorage.blob.core.windows.net/problemmedia/136039/rez.png" >

</p>
