---
title: Старући прстен
timelimit: 1.0 # у секундама
memlimit: 64   # y MB
owner: takprog # власник је онај ко ради на задатку
origin: # опционо (ако се зна одакле је задатак преузет, пожељно је навести извор)
tags: [] # сваки задатак може бити означен према унапред договореној листи ознака
status: KOMPLETAN # један од: "IZRADA", "PREGLED" или "KOMPLETAN".
status-date: 2024-08-15 # датум у формату YYYY-MM-DD од када је задатак у наведеном статусу
crafted-dir: testcases
solutions:
  - name: ex0
    lang: [cpp]
    desc: ""
    tags: []
---

Играте најновији наставак популарне игрице „Старући прстен“. Познато је да у овој игрици постоји $Q$ шефова, од којих $i$-ти има $H_i$ здравствених поена. Да би завршили игрицу, морате да победите сваког од њих.

Борба са сваким шефом траје највише $N$ потеза. Са сваким шефом се борба одиграва кроз истих $N$ потеза. Током $k$-тог од њих, на располагању су Вам две опције:
 * Применити директан напад на шефа и тиме му смањити број здравствених поена за $D_k$.
 * Применити напад са отровом. Применом овог напада се шефу након сваког наредног потеза (укључујући и тренутни) број здравствених поена смањује за $P_k$. **Приметите да се напади са отровом акумулирају**, тј. након краја сваког потеза, шефу се број здравствених поена смањује за укупну суму примењених напада са отровом закључно са тим потезом.

Уколико након завршетка неког потеза шеф има највише $0$ здравствених поена, он је побеђен и борба са њим се завршава.

Пошто сте ветеран ове игрице, тренутно Вас једино занима да је што брже завршите. За сваког шефа исписати колико је најмање потеза потребно да би га победили. „Старући прстен“ је познат као игрица са тешким шефовима, те неке од њих није физички ни могуће победити. Уколико није могуће победити шефа након највише $N$ потеза, исписати $-1$.

## Опис улаза
У првој линији стандардног улаза налазе се цели бројеви $N$ и $Q$, који редом представљају број потеза и број шефова. У свакој од наредних $N$ линија, налазе се по два цела броја. У $k$-тој линији, налазе се бројеви $D_k$ и $P_k$. У наредних $Q$ линија, налази се по један цео број, $H_i$, број здравствених поена $i$-тог шефа.

## Опис излаза
За сваког од $Q$ шефова исписати по један цео број - број потеза потребних да се дати шеф победи. Уколико шефа није могуће победити након највише $N$ потеза, исписати $-1$.

## Ограничења
*   $1 \leq N, Q \leq 200.000$
*   $0 \leq D_k, P_k \leq 100.000.000$
*   $1 \leq H_i \leq 1.000.000.000$


## Подзадаци
*   (11 поена): $P_k = 0$
*   (13 поена): $D_k = 0$
*   (29 поена): $Q \leq 10$
*   (14 поена): $2 \cdot P_k > D_k$
*   (33 поена): Без додатних ограничења
## Пример

### Улаз

```
4 5
1 2
2 1
1 0
1 0
2
3
14
13
6
```

### Излаз

```
1
2
-1
4
2
```
### Објашњење
* Први шеф има $2$ здравствена поена. На њега применимо напад са отровом у првом потезу. Након првог потеза, тај му напад смањује број здравствених поена на $0$, чиме је шеф побеђен након једног потеза.
* Други шеф има $3$ здравствена поена. На њега у првом потезу применимо напад са отровом. Након првог потеза, тај му напад смањује број здравствених поена за $2$, чиме му преостаје $1$ здравствени поен. У другом потезу на шефа можемо поново да применимо напад са отровом. Након краја потеза акумулирани напади са отровом му смањују број здравствених поена за $2+1=3$, чиме му преостају $1 - 3 = -2$ здравствена поена. Тиме је шеф побеђен након два потеза.
* Трећи шеф има $14$ здравствених поена и није га могуће победити са $4$ дата потеза.
* Четврти шеф има $13$ здравствених поена. На њега у првом потезу примењујемо напад са отровом. Након првог потеза, тај му напад смањује број здравствених поена за $2$, чиме му преостаје $11$ здравствених поена. У другом потезу на шефа можемо поново да применимо напад са отровом. Након краја потеза акумулирани напади са отровом му смањују број здравствених поена за $2+1=3$, чиме му преостаје $11 - 3 = 8$ здравствених поена. У трећем потезу на шефа примењујемо директни напад чиме му смањујемо број здравствених поена за $1$, тј. након напада му преостаје $8 - 1 = 7$ здравствених поена. Након краја потеза акумулирани напади са отровом му смањују број здравствених поена за $2+1=3$, чиме му преостаје $7 - 3 = 4$ здравствена поена. У четвртом потезу на шефа примењујемо директни напад чиме му смањујемо број здравствених поена за $1$, тј. након напада му преостаје $4 - 1 = 3$ здравствена поена. Након краја потеза акумулирани напади са отровом му смањују број здравствених поена за $2+1=3$, чиме му преостаје $3 - 3 = 0$ здравствених поена. Тиме је шеф побеђен након четири потеза. 
* Пети шеф има $6$ здравствених поена. На њега у првом потезу применимо напад са отровом. Након првог потеза, тај му напад смањује број здравствених поена за $2$, чиме му преостају $4$ здравствена поена. У другом потезу на шефа примењујемо директни напад чиме му смањујемо број здравствених поена за $2$, тј. након напада му преостају $4 - 2 = 2$ здравствена поена. Након краја потеза акумулирани напади са отровом му смањују број здравствених поена за $2$, чиме му преостаје $2 - 2 = 0$ здравствених поена. Тиме је шеф побеђен након два потеза.

