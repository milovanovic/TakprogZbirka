---
title: Домски слетач
timelimit: 1.0 # у секундама
memlimit: 64   # y MB
owner: takprog # власник је онај ко ради на задатку
origin: # опционо (ако се зна одакле је задатак преузет, пожељно је навести извор)
tags: [] # сваки задатак може бити означен према унапред договореној листи ознака
status: KOMPLETAN # један од: "IZRADA", "PREGLED" или "KOMPLETAN".
status-date: 2024-08-15 # датум у формату YYYY-MM-DD од када је задатак у наведеном статусу
solutions:
  - name: ex0
    lang: [cpp]
    desc: ""
    tags: []
---

Домски Слетач се налази у горњем левом углу матрице димензија $N \times M$. Жеља му је да дође до поља у доњем десном углу, јер се тамо налази његов фрижидер са млеком. Опште је познато да се Домски Слетач може померати из тренутног поља у поље директно испод или у поље директно десно (уколико таква поља постоје, односно није могуће да „изађе“ из матрице.).

Бане Касапин и Војни Момак желе да напакосте Домском Слетачу, па су у неким пољима матрице поставили известан број његових неистомишљеника. Неистомишљеници такође морају да се крећу као и Домски Слетач (могу се померати из тренутног поља у поље директно испод или у поље директно десно). Како је Домски Слетач неустрашив, он на путу до свог млека жели и да расправи несугласице са свим својим неистомишљеницима.

Када Домски Слетач изабере своју путању до млека, сви неистомишљеници ће се померити до себи најближег поља на том путу. Тек када се сви неистомишљеници преселе на жељена поља, онда Домски Слетач креће на свој пут. Пошто жели да му неистомишљеници буду што одморнији, потребно је да Домски Слетач изабере пут такав да је укупан пут који ће сви неистомишљеници прећи минималан.

Ваш задатак је да пронађете и испишете колико ће неистомишљеници прећи до описане путање.

## Опис улаза

У првој линији стандардног улаза, налазе се два природна броја $N$ и $M$ који представљају димензије матрице.

У наредних $N$ линија стандардног улаза, налази се по $М$ ненегативних целих бројева. У $i$-том од $N$ редова, $j$-ти број означен са $a_{ij}$ представља број неистомишљеника на пољу у $i$-тој врсти и $j$-ој колони. 

## Опис излаза

У првој и јединој линији излаза исписати најмању укупну дистанцу коју ће неистомишљеници прећи.

## Пример 1


### Улаз


```
4 4 
4 3 2 1
4 3 2 1
4 3 2 1
4 3 2 1
```



### Излаз


```
29
```

## Објашњење примера

Оптимална путања Домском Слетачу је $(1,1)\rightarrow (2, 1) \rightarrow (2, 2) \rightarrow (3, 2) \rightarrow (4, 2) \rightarrow (4, 3) \rightarrow (4, 4)$. Свих $4+4+3+3+3+2+1=20$ неистомишљеника на пољима кроз које Домски Слетач пролази, неће морати да се помере, па је укупна дистанца који они пређу $0$. Неистомишљеници на пољима $(3, 1)$ и $(4, 1)$ ће прећи за једно поље у десну страну, што значи да ће збирно прећи $4+4 = 8$. Неистомишљеник у пољу $(1,2)$ ће се спустити за једно поле испод и прећи $3$. Затим, неистомишљеници на пољима $(3, 3)$ и $(3, 4)$ ће прећи по једно поље испод, односно збирно ће прећи $2 + 1 = 3$. Слично, неистомишљеници на пољима $(2, 3)$ и $(2, 4)$ ће прећи по $2$ поља на доле и укупно прећи $2\cdot 2 + 2\cdot1 = 6$. На крају, неистомишљеници на пољима $(1, 3)$ и $(1, 4 )$ спустиће се за три поља испод и прелазе збирно $3\cdot 1 + 3\cdot 2 = 9$. Укупно, сви неистомишљеници ће прећи $0+8+3+3+6+9 = 29$.

## Пример 2


### Улаз


```
3 3 
1 0 0
0 7 0
0 0 1
```



### Излаз


```
0
```

## Објашњење примера

У овом примеру, оптимална путања Домском Слетачу није јединствена. Једна могућност је $(1,1)\rightarrow (2, 1) \rightarrow (2, 2) \rightarrow (2, 3) \rightarrow (3, 3)$. На овај начин, Домски Слетач пролази кроз све неистомишљенике. Свих $1+7+1=9$ неистомишљеника на пољима кроз које Домски Слетач пролази, неће морати да се помере, па је укупна дистанца који они пређу $0$.


## Ограничења


* $1 \leq N \cdot M \leq 10^6$,
* $0 \leq a_{ij} \leq 10^6$.

Тест примери су подељени у четири дисјунктних група:

* У тест примерима вредним 20 поена: $1 \leq NM \leq 20$.
* У тест примерима вредним 10 поена: $N = 2$.
* У тест примерима вредним 35 поена: $N\cdot M \leq 10^4$.
* У тест примерима вредним 35 поена: Без додатних ограничења.
