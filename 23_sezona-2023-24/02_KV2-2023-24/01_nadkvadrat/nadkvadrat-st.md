---
title: Надквадрат
timelimit: 1.0 # у секундама
memlimit: 64   # y MB
owner: takprog # власник је онај ко ради на задатку
origin: # опционо (ако се зна одакле је задатак преузет, пожељно је навести извор)
tags: [] # сваки задатак може бити означен према унапред договореној листи ознака
status: KOMPLETAN # један од: "IZRADA", "PREGLED" или "KOMPLETAN".
status-date: 2024-08-15 # датум у формату YYYY-MM-DD од када је задатак у наведеном статусу
solutions:
  - name: ex0
    lang: [cpp, py]
    desc: ""
    tags: []
---

Добро је познато (још од 1888. године и Ничеовог дела *Сумрак идола*) да *оно што нас не убије - то нас ојача*. Тако је и са тачкама, квадратима, такмичарима, па и самом комисијом... Ако већ не може да као раније организује три круга квалификација, комисија може задати три тајна броја (видети прошли круг) и три јавне тачке у равни (гледате их управо). Ако већ тачно три године, још од доба последње пандемије (и другог круга квалификација школске 2020/2021. године), нико и даље не пита *како је квадрат?*, а он преживи, постаће надквадрат (нем. *Überquadrat*) и обухватиће све три јавно задате тачке!

Наиме комисија је задала тачно три тачке у Декартовом правоуглом координатном систему у равни дефинисане целобројним координатама $(x_1, y_1)$, $(x_2, y_2)$ и $(x_3, y_3)$. Ваш задатак је да пронађете површину најмањег квадрата са страницама паралелним координатним осама који их садржи, односно обухвата све три задате тачке!

## Опис улаза

У прва и једина три реда стандардног улаза налазе се целобројне координате тачака и то: у првом реду $(x_1, y_1)$, у другом реду $(x_2, y_2)$ и у трећем реду $(x_3, y_3)$. У сваком реду координате $x$ и $y$ су раздвојене размаком.

## Опис излаза

У првом и једином реду стандардног излаза, исписати површину најмањег квадрата са страницама паралелним координатним осама, односно правама $x=0$ и $y=0$, који обухвата три задате тачке.

## Пример 1

### Улаз

```
1 2
3 3
2 1
```

### Излаз

```
4
```

### Објашњење

Три тачке које су задате могу се обухватити квадратом чије ће доње лево теме бити у координати $(1, 1)$, а горње десно теме у координати $(3, 3)$ те је његова површина $2^2=4$.

## Пример 2

### Улаз

```
1 1
-2 -1
3 -2
```

### Излаз

```
25
```

### Објашњење

Три тачке које су задате могу се обухватити квадратом чије ће доње лево теме бити у координати $(-2, -3)$, а горње десно теме у координати $(3, 2)$ те је његова површина $5^2=25$.

## Пример 3

### Улаз

```
1 2
3 4
5 6
```

### Излаз

```
16
```

### Објашњење

Три тачке које су задате могу се обухватити квадратом чије ће доње лево теме бити баш у координати $(1, 2)$, што је заправо првозадата тачка, а горње десно теме у координати $(5, 6)$, што је трећезадата тачка, те је његова површина $4^2=16$.

## Ограничења

$-10^9 \leq x_1, x_2, x_3, y_1, y_2, y_3 \leq 10^9$

Тест примери су подељени у четири дисјунктна скупа:

* У тестовима вредним 30 поена: координате су ненегативне $0 \leq x_1, x_2, x_3, y_1, y_2, y_3 \leq 10^4$.
* У тестовима вредним 30 поена: $-10^4 \leq x_1, x_2, x_3, y_1, y_2, y_3 \leq 10^4$.
* У тестовима вредним 30 поена: три тачке су још и колинеарне.
* У тестовима вредним 10 поена: Без додатних ограничења.

## Напомена

Сматрати да квадрат обухвата, односно садржи тачку чак и ако се она налази на његовој страници или у темену.
