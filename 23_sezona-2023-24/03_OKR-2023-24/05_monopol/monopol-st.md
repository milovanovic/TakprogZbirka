---
title: Монопол
timelimit: 1.0 # у секундама
memlimit: 64   # y MB
owner: takprog # власник је онај ко ради на задатку
origin: # опционо (ако се зна одакле је задатак преузет, пожељно је навести извор)
tags: [] # сваки задатак може бити означен према унапред договореној листи ознака
status: KOMPLETAN # један од: "IZRADA", "PREGLED" или "KOMPLETAN".
status-date: 2024-08-15 # датум у формату YYYY-MM-DD од када је задатак у наведеном статусу
crafted-dir: testcases
solutions:
  - name: ex0
    lang: [cpp]
    desc: ""
    tags: []
---

Година је 3024. и људска раса колонизовала је већи део Сунчевог система. Међупланетарна трговина цвета, а највреднија роба су битови. Сања је амбициозна млада продавачица битова, која има план да завлада тржиштем битова на највећој планети Сунчевог система, Јупитеру. 

На Јупитеру постоји $N$ градова, нумерисаних бројевима од $1$ до $N$. Ови градови су повезани путевима тако да је град $i$ повезан са градом $i+1$ за све $i=1, \dots,  N-1$. Такође, градови $1$ и $N$ су повезани. Сви путеви су исте дужине.

Како су битови насушна потреба сваког становника Јупитера, постоји $K$ продавница битова, које се налазе у градовима $A_1, \dots,  A_K$. Становници Јупитера не воле претерано да путују, па бирају да сваког јутра купе битове у продавници која је најближа граду у којем живе. Уколико је град $i$ подједнако удаљен од две продавнице битова, пола становника тог града куповаће битове у једној, а пола у другој продавници.

Сања је одлучила да изгради $M$ нових продавница битова, с циљем да преузме монопол над тржиштем, то јест да више од пола становника Јупитера купује битове у њеним продавницама. Зато је направила детаљну анализу тржишта и сазнала да у граду $i$ живи тачно $X_i$ становника.

Наравно, Сања би хтела да уштеди и зато планира да изгради минималан број продавница. Зато Вас је замолила да јој помогнете и одредите минималан број продавница које треба да изгради тако да постигне монопол на тржишту или да пријавите да то није могуће. При томе, морате поштовати законе Јупитера који прописују да се две продавнице битова не смеју налазити у истом граду.

## Опис улаза

На првој линији стандардног улаза дати су бројеви $N$ и $K$, који представљају број градова и број продавница битова на Јупитеру.

У другој линији стандардног улаза дато је $K$ различитих бројева $A_1, \dots,  A_K$, који представљају локације продавница на Јупитеру.

У трећој линији стандардног улаза дато је $N$ парних бројева $X_1, \dots, X_N$.

## Опис излаза

На стандардни излаз исписати један цео број - минималан број продавница који Сања треба да изгради да би преузела монопол. Уколико Сања не може преузети монопол, исписати -1.


## Пример 1

### Улаз

```
5 2
2 5
2 2 2 2 2
```

### Излаз

```
3
```


### Објашњење

<br>

Постоји само један начин да Сања преузме више од пола купаца - да изгради по једну продавницу у градовима 1, 3, 5. Стога, Сања мора да изгради барем три продавнице. Тада ће Сања имати шесторо купаца.

<br>

## Пример 2

### Улаз

<br>

```
4 2
1 4
2 2 8 4
```

<br>

### Излаз

<br>

```
1
```

<br>

### Објашњење

<br>

Сања може да постигне монопол помоћу само једне продавнице у граду број 3. У том случају, Сања ће имати 9 купаца, једног из града 2 и осморо из града 3.
<br>


## Ограничења

- $2 \leq K \leq N \leq 500\,000$,
- $0 \leq X_i \leq 10^9$ за све $i=1, \dots, N$,
- Бројеви $X_i$ су парни.
- $1 \leq A_i \leq N$ за све $i=1, \dots, K$.

Тест примери су подељени у четири дисјунктне групе:

- У тест примерима вредним 10 поена: $N \leq 10$.
- У тест примерима вредним 20 поена: У сваком граду живи једнак број људи.
- У тест примерима вредним 20 поена: $N \leq 3000$;
- У тест примерима вредним 50 поена: Без додатних ограничења.
